<H1>ІНЖЕНЕРІЯ ДОМЕНУ: КОНЦЕПЦІЯ</H1>

Інженерія домену (domain engineering) - це повний процес повторного використання знань предметної області (домену) у створенні нових програмних систем.
Її ключовою концепцією є систематичне повторне використання програмного забезпечення та розробка лінійок продуктів задля підвищення ефективності, надійності та гнучкості процесів розробки програмних систем.

Ключовим поняттям для систематичного повторного використання програмного забезпечення є **домен** (предметна область).

*Більшість організацій працюють лише в кількох доменах* (sic!).
Вони неодноразово створюють подібні системи в рамках цих доменів з варіаціями для задоволення специфічних потреб різних клієнтів.
Тому значної економії при розробці нових систем можна досягти шляхом повторного використання компонентів систем,  попередньо створених для домену, замість того, щоб будувати кожен новий варіант системи з нуля.

Процес ідентифікації домену, виявлення його обмежень, спільностей та відмінностей серед систем домену називається **аналізом домену**.
Отримана в процесі аналізу інформація фіксується в моделях, які використовуються на етапі реалізації домену для створення артефактів, таких як повторно використовувані компоненти,
предметно-орієнтована мова (**D**omain **S**pecific **L**anguage) або генератори програм, які можна використовувати для створення нових систем у домені.

При розробці лінійок продуктів, як визначено в стандарті ISO 26550:2015, розробка домену доповнюється розробкою застосувань, що забезпечують життєвий цикл окремих продуктів відповідної лінійки.

Інженерія домену об'єднує ряд процесів, таких як:

1. Доменний аналіз - процес розуміння предметної області, для якої розробляється програмна система.
Він включає в себе збір інформації про домен, виявлення подібностей і відмінностей між системами в домені, а також формування моделі домену.
2. Доменне проектування - розробки архітектури та дизайну програмної системи. Він включає в себе визначення основних компонентів системи, їхніх взаємодій, а також правил поведінки системи.
3. Доменне програмування - це процес реалізації програмної системи. Він включає в себе написання коду, тестування системи та її впровадження.

Інженерія домену ряд переваг, а саме:

1. Зменшення ризику - доменна інженерія створює умови для зменшення ризиків невдачі розробки програмної системи, оскільки забезпечує більш точне розуміння предметної області за рахунок більш формальної специфікації вимоги.
2. Зменшення витрат - доменна інженерія створює умови для зменшення витрати на розробку програмної системи, оскільки забезпечує можливості для повторного використання компонентів та архітектурних рішень, створених при розробці інших систем.
3. Збільшення продуктивності - доменна інженерія створює умови для зростання продуктивність розробки програмної системи, оскільки забезпечує високий рівень стандартизації процесів розробки.

Інженерія домену використовується для розробки широкого спектру програмних систем, таких як:

- системи управління бізнес-процесами;
- системи управління даними;
- системи управління знаннями;
- систему класу "Smart Environment";
- системи управління комплексами обладнання;
- системи моделювання процесів;
- системи штучного інтелекту тощо.
