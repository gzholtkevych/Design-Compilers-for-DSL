<H1>ІНЖЕНЕРІЯ ДОМЕНУ: КОНЦЕПЦІЯ</H1>

Інженерія домену (domain engineering) - це повний процес повторного використання знань предметної області (домену) у створенні нових програмних систем.
Її ключовою концепцією є систематичне повторне використання програмного забезпечення та розробка лінійок продуктів задля підвищення ефективності, надійності та гнучкості процесів розробки програмних систем.

Ключовим поняттям для систематичного повторного використання програмного забезпечення є **домен**.

*Більшість організацій працюють лише в кількох доменах* (sic!).
Вони неодноразово створюють подібні системи в рамках певної предметної області з варіаціями для задоволення специфічних потреб різних клієнтів.
Тому значної економії при розробці нових систем можна досягти шляхом повторного використання компонентів попередньо створених для домену систем замість того, щоб будувати кожен новий варіант системи з нуля.

Процес ідентифікації домену, виявлення його обмежень, спільностей та відмінностей серед систем домену називається **аналізом домену**.
Отримана в процесі аналізу інформація фіксується в моделях, які використовуються на етапі реалізації домену для створення артефактів, таких як повторно використовувані компоненти,
предметно-орієнтована мова (**D**omain **S**pecific **L**anguage) або генератори програм, які можна використовувати для створення нових систем у домені.

При розробці лінійок продуктів, як визначено в стандарті ISO 26550:2015, розробка домену доповнюється розробкою застосувань, що забезпечують життєвий цикл окремих продуктів відповідної лінійки.
