# Контекстно-вільні граматики та мови

%% Insert text %%
Оскільки проблема відрізнення ланцюжків, що належать мові, від тих, які мові не належать, не є розв'язною, а є тільки напіврозв'язною, виникає питання, як на синтаксичному рівні, тобто шляхом накладення додаткових обмежень на граматику, забезпечити розв'язність цієї проблеми.

## Що таке контекстно-вільна граматика?

> Породжуюча граматика $G=(\Sigma,\Mu,H,\mathcal{P})$ називається ***контекстно-вільною***, якщо кожне правило $\alpha\rightarrow\beta\in\mathcal{P}$ задовольняє умові$$\alpha=[A]\quad\textsf{де $A\in\Mu$}.$$Таке правило записується $A\rightarrow\beta$.

Якщо граматика $G=(\Sigma,\Mu,H,\mathcal{P})$ є контекстно-вільною, тоді для кожного $A\in\Mu$ можна вибрати з $\mathcal{P}$ всі правила з лівою частиною $A$:$$A\rightarrow\beta_1,\ldots,A\rightarrow\beta_m$$і записати цю множину правил у вигляді$$A\rightarrow\beta_1\mid\ldots\mid\beta_m$$Такий запис називають комбінованим $A$-правилом, а $\beta_1,\ldots,\beta_m$ - його альтернативами.